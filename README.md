Ik ben een enthousiaste softwareontwikkelaar en studeer momenteel bij Bit Academy. Mijn specialisatie ligt in back-end webdevelopment, maar ik heb ook ervaring met front-end development. Hierdoor heb ik veel ervaring met het ontwikkelen van complete, functionele webapplicaties.

Ik was al van jong af aan ge√Ønteresseerd in computers en programmeren. Daarom ging ik voor een groot deel van mijn jeugd elke vakantie naar programmeercursussen en -kampen, waar ik veel leerde over de basisprincipes van programmeren en verschillende programmeertalen. Na vijf jaar HAVO te hebben gevolgd op het Fons Vitae Lyceum in Amsterdam, merkte ik dat de traditionele manier van lesgeven niet bij mij past. Daarom ging ik op zoek naar een studie die niet alleen aansloot bij mijn interesses, maar waar ik ook op mijn eigen manier kon leren. Zo kwam ik terecht bij de Bit Academy.

Ik was nog maar een paar dagen van start toen ik al wist dat Bit Academy precies bij mij past. De manier van lesgeven was precies wat ik zocht: geen traditionele lessen, maar zelfstandig werken aan projecten en opdrachten. Hierdoor kon ik op mijn eigen tempo werken, wat meestal sneller is dan andere studenten. Ik heb hierdoor veel geleerd over back-end en front-end development, waardoor ik niet alleen mijn technische vaardigheden heb ontwikkeld, maar ook mijn zelfstandigheid, probleemoplossend vermogen en passie voor programmeren verder heb versterkt.
